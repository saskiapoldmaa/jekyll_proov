---
title: Esimene päev
---

Varajane algus ehk me oleme kõik kella 5.40ks end lennujaama üles rivistanud. Sõit sinna läbi Amsterdami ja kl 1ks kõndisimegi läbi genfi lennujaama "Arrivals väravate".
Seal tervitasid meid ekraani tagant tuttav nägu Markus ja tema kolleeg Jean Demis (!üle kontrollida!). Liiklemine oli imekiire – saime trammiga otse peatusesse CERN. Kusjuures oli see ka lõpp-peatus, nii et oli tore vaadata, kuidas trammi näo peal laiutab julges üksinduses kiri "CERN". Trammiaknast läks vaade momentuaalselt prentsuse linnakese vaatest üle teaduskeskuseks. Maha tulles tuli meile kõigile lai naeratus näole, kuna me oleks justkui kuhugi utoopiasse välja astunud. CERNi lipulaevast kuppelhoone (*Globe of Science and Innovation*) ühel pool ning teisel pool modernne vastuvõtuhoone, mille uksest kirjaga "CERN" inimesed vahetpidamata sisse-välja voorisid. Isegi autotee nende kahe vahel oli kuidagi sõnuseletamatult futuristlik. Saanud vastuvõtust endale uksekaardid kaela, pääsesime lõpuks tara teisele poole. Teisel pool oli juba *real deal* – sarnane pilt, nagu olin mäletanud oma külastusest DESYsse: eelmise sajandi stiilis tööstushooned koos roheliste nurgakestega. Üks asi oli aga hoopis teistmoodi: personal oli kohutavalt noor (varastes 20ndates), ja neid noori oli lausa jahmatavalt palju, meie enda ülikoolideski ei avane sellist pilti. Kusjuures huvitas see meid nii väga, et kui kaks sellist vaest tudengit tabasime, otsustasime neid pinnima hakata, et mida kõik need inimesed siin ikka teevad. Köögist tabatud ungarlane Oliver ja britt Alex osutusid olema praktikalaadsel positsioonil. 
